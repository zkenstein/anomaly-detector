# Bevezetés

A fejlett országokban az emberek többsége rendelkezik már telefonnal. Telefonálhívást kezdeményeznek vagy fogadnak, üzenetet írnak vagy fogadnak, illetve felkapcsolódnak az internetre. Az eseményeket a telekommunikációs szolgáltatók naplózzák. Az eseményeket időbélyeggel és a georáfiai hely információval látják el. Ezeket az eseményeket CDR-nek, azaz Call Detail Record-nak nevezzük.
A naplókat nagy méretű adatbázisoknak kell elképzelni, amibe minden CDR bekerül. A nagy méretű adatbázisok tárolására, feldolgozására és elemzésére az utóbbi időben készültek hatékony rendszerek és módszerek. A big data témaköre egy aktívan fejlődő terület, ami az utóbbi dőben vett lendületet. Ezeknek a nagy méretű adatbázisoknak az elemzését segítik a mesterséges tanulásban elért eredmények.
Ez utóbbit használom a dolgozatomban én is arra, hogy egy nagy méretű adatbázist elemezzek és megtaláljam az események közt az anomáliákat. Anomália lehet egy sport rendezvény, egy koncert, egy tüntetés, stb. Egy ilyen alkalmazás segíthet a rendőrségnek és a mentő szolgálatoknak spontán kialakuló tömegek azonosításában és a kapcsolódó eseményekre / vészhelyzetekre való felkészülésében.
2014 elején a Telecom Italia egy versenyt hírdetett big data témakörben, melynek keretében közzétette a 2013 novemberében és decemberében Milánóban készült CDR-eket. Az adatok anonimizáltak, így a CDR-ek segítségével nem azonosíthatóak be a telekommunikációs szolgáltató ügyfelei. Az előbbi adathalmazt fogom felhasználni a dolgozatomban és ezekkel az adatokkal szimulálom a valós időben beérkező adatfeldogozását is.
